<html>
<head>
<meta http-equiv="Content-Type" content="text/html; charset=utf-8">
</head>
<body>

<h1>Odhalování teroristů I.</h1>

<p>Úkolem je vytvořit část programu, který umožní rychlou analýzu 
záběrů z kamerového systému letiště. Implementace bude využívat 
vlákna k tomu, aby na předložených snímcích vyhledala obrazy
hledaných teroristů.</p>

<p>Předpokládáme, že na letišti existuje kamerový systém, který 
na požádání dodá aktuální snímek. Tomuto systému budeme říkat
scanner. Dále předpokládáme, že existuje obrazová databáze hledaných
teroristů. Pro jednoduchost předpokládáme, že databáze má nejvýše 32
položek. Konečně, máme k dispozici rozhraní na zodpovědného bezpečnostního
pracovníka (officer), kterému předáváme vyhodnocené snímky s informací, zda
na nich jsou nějací z hledaných teroristů nebo ne.</p>

<p>Vaším úkolem bude implementovat část programu, která bude žádat o snímky
ze scanneru, ve získaném snímku bude vyhledávat hledané teroristy
z databáze a o výsledcích hledání bude informovat příslušného pracovníka
(officer). Naší snahou je zpracovávat co nejvíce snímků a co nejrychleji.
Proto použijeme řešení s vlákny, které dokáže výpočetní zátěž rozložit
na více procesorů/jader.</p>

<p>Vaším úkolem je využít následující rozhraní a implementovat funkci <tt>TerroristHunter</tt>:</p>
<pre>#ifndef __PROGTEST__
typedef struct TImage
 {  
   int              m_W;   
   int              m_H;   
   unsigned char ** m_Data;
 } TIMAGE;

void  TerroristHunter    ( int        databaseSize,
                           TIMAGE  ** database,
                           int        threads,
                           TIMAGE *(* scanner) ( void ),
                           void    (* officer) ( TIMAGE *, int ) );
#endif /* __PROGTEST__ */
</pre>
Význam deklarací je následující:
<ul>
 <li>Struktura <tt>TIMAGE</tt> reprezentuje jeden obrázek. Složka
   <tt>m_W</tt> udává šířku a <tt>m_H</tt> výšku obrázku. Vlastní
   obrazová data jsou předaná v podobě 2D pole <tt>m_Data</tt>. Toto
   pole obsahuje <tt>m_H</tt> řádek a <tt>m_W</tt> sloupců, v každém
   je uložena "barva" - odstín šedé od 0 do 254. Hodnota 255 má zvláštní
   význam, viz níže.</li>
 <li>Funkce <tt>TerroristHunter</tt> je rozhraní pro Vaší implementaci.
  Tato funkce zajišťuje celý proces získávání/zpracování/odevzdávání   
  obrazů. Má následující parametry:
  <ul>
   <li><tt>databaseSize</tt> udává počet hledaných teroristů v databázi.
     Celkový počet je vždy maximálně 32.</li>
   <li><tt>database</tt> je pole odkazů na obrázky hledaných teroristů.
     Pole má vyplněno prvních <tt>databaseSize</tt> položek.</li>
   <li><tt>threads</tt> je  počet pracovních vláken, která má Vaše
     implementace vytvořit. Mezi tato vlákna se bude rozkládat výpočetní zátěž.</li>
   <li><tt>scanner</tt> je ukazatel na funkci generující snímek. Vaše 
     implementace bude tuto funkci volat vždy, když bude potřebovat další
     snímek ke zpracování. Funkce vrátí ukazatel na načtený snímek nebo  
     hodnotu <tt>NULL</tt>, pokud již další snímky nejsou k dispozici    
     (konec směny).</li>
   <li><tt>officer</tt> je ukazatel na funkci, které budete odevzdávat
     zpracované a vyhodnocené snímky. Parametrem funkce je zpracovaný 
     snímek (ukazatel na něj, tak jak jste jej obdrželi z funkce 
     <tt>scanner</tt>) a pole příznaků, kteří teroristé byli na snímku
     detekování. Druhý parametr (hodnotu <tt>int</tt>) chápejte jako bitové pole, kde každému
     bitu odpovídá jeden terorista z databáze (bit 0 bude mít hodnotu 1 pokud 
     obrázek obsahoval teroristu z <tt>database[0]</tt>, bit 1 bude mít hodnotu 1 pokud
     obrázek obsahoval teroristu z <tt>database[1]</tt>, ...). Každý zpracovávaný obrázek 
     předávejte touto funkcí pouze jednou, v okamžiku kdy již vyhodnotíte přítomnost/nepřítomnost 
     všech hledaných teroristů z databáze.</li>
  </ul></li>
</ul>

<p>Vaše implementace bude mít následující hrubou strukturu:</p>
<ul>
 <li>Inicializuje Vaše struktury (fronty), do kterých budete ukládat zpracovávané
   požadavky.</li>
 <li>Vytvoří <tt>threads</tt> vláken, každé z těchto vláken bude podle potřeby vyhledávat
   teroristy z databáze ve zpracovávaných obrazech.</li>
 <li>Vytvoří vlákno, které bude volat <tt>scanner</tt> a bude
   rozdělovat práci mezi ostatní vlákna. Pro tuto činnost můžete vytvořit buď
   samostatné nové vlákno, nebo můžete využít vlákno, které vyvolalo funkci <tt>TerroristHunter</tt>.</li>
 <li>Vlákna zpracovávají příchozí požadavky, po vyhodnocení vracejí výsledky hledání 
  (i výsledky negativní) rozhraním <tt>officer</tt>.</li>
 <li>Po zpracování všech požadavků (scanner začne vracet NULL) ukončíte vytvořená vlákna, uvolníte Vámi alokované 
  prostředky a vrátíte se z volání <tt>TerroristHunter</tt>.</li>
</ul>

<p>Jak vyhledávat teroristy: na rozdíl od reálné situace uvažujeme řadu zjednodušení. Obrázky
vyhledáváme na přesnou shodu (neuvažujeme zmenšení, zvětšení, natočení, intenzitu osvětlení  
ani změnu vzhledu hledaných osob). Úloha je tedy variantou vyhledávání matice v matici.      
Aby byla výpočetně náročnější (a aby více vyniklo paralení zpracování vlákny), předpokládáme, že
obrázek teroristy v databázi má vymaskované pozadí. Hodnoty barvy 0-254 v obrázku teroristy se musí přesně shodovat 
s hodnotou barvy v obrazu. Pokud má nějaký prvek v obrazu teroristy hodnotu 255, jedná se o pozadí,
které neuvažujeme (tedy na prohledávaném obrazu v tomto místě může být cokoliv). Příklad je v přiloženém
zdrojovém kódu. První obrázek (<tt>i0</tt>) obsahuje teroristy <tt>t0</tt> a <tt>t1</tt>. Druhý obrázek 
(<tt>i1</tt>) obsahuje teroristu <tt>t1</tt> a třetí obrázek neobsahuje žádného.</p>

<p>Odevzdávejte zdrojový kód s implementací požadované funkce <tt>TerroristHunter</tt> a s případnými dalšími 
podpůrnými funkcemi, které Vaše implementace potřebuje. Deklarace struktury <tt>TIMAGE</tt> ponechte v bloku 
podmíněného překladu. Za základ implementace můžete použít přiložený příklad použití (vzorová data). Do Vaší 
implementace nevkládejte funkci <tt>main</tt> ani direktivy pro vkládání hlavičkových souborů. Funkci 
<tt>main</tt> a hlavičkové soubory lze pomechat pouze v případě, že jsou zabalené v bloku podmíněného překladu 
(viz přiložená vzorová data). Při implementaci nepoužívejte STL.</p>


<hr>
<b>Nápověda:</b><br>
<ul>
 <li>Pokud je ze scanneru čteno celkem <tt>n</tt> obrázků a máme vyhledávat <tt>m</tt> teroristů,
   pak je potřeba pro celkem <tt>m x n</tt> vyhledat teroristu v obrázku. Každé vyhledání může trvat 
   různě douho (v závislosti na velikosti obrázků). Proto je vhodné přidělovat výpočetní problémy jemně. 
   Umožněte výpočet každého z <tt>m x n</tt> vyhledání vláknem, které je právě volné. Zkuste problém 
   převést na nějakou modelovou synchronizační úlohu.</li>

 <li>Pokud je obrázek teroristy větší než obrázek z kamery, pak prohledání nemusíte provádět - terorista 
   tam není (ale testovací prostředí takové vstupy nezadává).</li>

 <li>Funkce <tt>TerroristHunter</tt> je volaná opakovaně, pro různé vstupy. Nespoléhejte se na inicializaci
   globálních proměnných - při druhém a dalším zavolání budou mít globální proměné hodnotu jinou. Je rozumné
   případné globální proměnné inicializovat na začátku funkce <tt>TerroristHunter</tt>.</li>

 <li>Nepoužívejte mutexy a podmíněné proměnné inicializované pomocí <tt>PTHREAD_MUTEX_INITIALIZER</tt>,
   důvod je stejný jako v minulém odstavci. Použijte raději <tt>pthread_mutex_init()</tt>.</li>

 <li>Testovací prostředí samo o sobě nevytváří žádná vlákna, tedy funkce <tt>TerroristHunter</tt> sama o
  sobě nemusí být reentrantní (může používat globální proměnné).</li>

 <li>Obrázky, které dostanete (v databázi, načtené ze scanneru) alokovalo testovací prostředí. Testovací 
   prostředí se také postará o jejich uvolnění (po dokončení práce, resp. po převzetí funkcí officer). 
   Jejich uvolnění tedy není Vaší starostí. Musíte ovšem uvolňovat ty prostředky, které si alokujete 
   Vy sami.</li>

 <li>Vlastní vyhledávání obrázku v obrázku lze naprogramovat pomocí funkce (či lépe 2 funkcí), 
   které mají dohromady cca 20 řádek kódu (včetně hlaviček a deklarací proměnných).</li>

 <li>Pokud má obrázek teroristy velikost <tt>Wt x Ht</tt> a obrázek z kamery <tt>Wk x Hk</tt>, pak
     obrázek teroristy musíte přiložit a porovnat celkově na <tt>(Wk - Wt + 1) x (Hk - Ht + 1)</tt>
     místech. Neuvažujte situaci, že by část obrázku teroristy obsahující pouze pozadí byla mimo obrázek 
     kamery.</li>
 <li>Obrázky musíte načtat, zpracovávat a odevzdávat průběžně. Postup, kdy si všechny obrázky načtete do 
     paměťových struktur a pak je začnete zpracovávat, nebude fungovat.</li>
 <li>Volání <tt>officer</tt> je reentrantní, není potřeba je serializovat (obalovat mutexy). Naopak, 
     vyhodnocené fotografie odevzdávejte přímo z výpočetních vláken, paralelně. Obrázky není nutné officerovi 
     odevzdávat v pořadí, v jakém byly načtené. Naopak, je lepší obrázek odevzdat okamžitě jakmile vlákno zjistí,
     že vyhodnocení všech teroristů je hotové.</li>
</ul>

<hr>
<b>Co znamenají jednotlivé testy:</b><br>
<dl>
 <dt><b>Test zrychleni vypoctu</b></dt><dd>Testovací prostředí spouští Vaši
funkci pro ta samá vstupní data s různým počtem vláken. Měří se čas běhu
(wall i CPU). S rostoucím počtem vláken by měl wall time klesat, CPU time 
mírně růst (vlákna mají možnost běžet na dalších CPU). Pokud wall time
neklesne, nebo klesne málo (např. pro 2 vlákna by měl ideálně klesnout na 
0.5, existuje určitá rezerva), test není splněn.</dd>

 <dt><b>Test rozložení zátěže</b></dt><dd>Testovací prostředí předloží 
Vašemu programu relativně hodně fotografií teroristů (např. 20) a pouze
jeden  velký obrázek z kamery. Výpočetní výkon by se měl rozložit mezi
vlákna (např. pro 4 vlákna by měl wall time být 1/4 sekvenčního času). Pokud 
přiřazujete výpočty tak, že fotografie z kamery = 1 vlákno, testem neprojdete
(ztráta 50% bodů).</dd>

 <dt><b>Busy waiting - vypocetni thready</b></dt><dd>Do volání
<tt>scanner</tt> testovací prostředí vkládá uspávání vlákna (např. na 100
ms). Výpočetní vlákna tím nemají práci. Pokud výpočetní vklákna nejsou 
synchronizovaná blokujícím způsobem, výrazně vzroste CPU time.</dd>

 <dt><b>Busy waiting - scanner thread</b></dt><dd>Do volání <tt>officer</tt>
je vložena pauza. Pokud je špatně blokováno vlákno scanneru, výrazně vzroste
CPU time. (Tento scénář je zde méně pravděpodobný.)</dd>

 <dt><b>Busy waiting - complex</b></dt><dt></dt><dd>Je kombinací dvou posledně
jmenovaných testů.</dd>
</dl>

</body>
</html>
