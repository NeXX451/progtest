<html>
<head>
<meta http-equiv="Content-Type" content="text/html; charset=utf-8">
</head>
<body>

<h1>Konverze kódování</h1>

<p>Úkolem je vytvořit 2 funkce, které budou provádět konverzi obsahu zadaných souborů.</p>

<p>Pro kódování národních znaků se dnes vyplatí používat pouze UNICODE. Kódování UNICODE
je univerzální, standardizované a výrobci používané. Kódování UNICODE definuje číselné kódy
pro jednotlivé znaky (kódové pozice). Například znak A má číselný kód 65, znak Ž (velké Z s háčkem)
má číselný kód 381. UNICODE obsazuje (rezervuje) znaky a jejich číselné kódy od 0 do
2<sup>20</sup> + 2<sup>16</sup>. Takto vysoké číselné hodnoty se ale samozřejmě nedají uložit
do jednoho bajtu. Pro fyzické uložení kódů znaků se používají různé přepisy na bajty.
Běžně používané jsou UTF-8 (UNIXové systémy, data přenášená po síti) a UTF-16 (Windows, Java).</p>

<p>Vaším úkolem je realizovat funkce:</p>

<pre>bool UTF8toUTF16 (const char * src, const char * dst );
bool UTF16toUTF8 (const char * src, const char * dst );
</pre>

<p>Z názvu funkcí je zřejmé, že tyto funkce budou převádět obsahy z jednoho
kódování do druhého. Parametrem obou funkcí jsou jména souborů, které mají funkce převést.
Zdrojový soubor (<tt>src</tt>) je určen pouze je čtení, cílový soubor (<tt>dst</tt>) bude
funkcí vytvořen (přepsán). Funkce vracejí hodnotu <tt>true</tt>, pokud se podaří konverzi
provést, případně hodnotu <tt>false</tt>, pokud převod selže. Za chybu je považováno:</p>

<ul>
 <li>libovolná chyba při čtení/zápisu/vytváření souborů,</li>
 <li>nesprávný obsah souboru (neodpovídá předpisu UTF-8/UTF-16),</li>
 <li>dekódované hodnoty (kódové pozice znaků) nejsou v UNICODE platné:
  <ul>
   <li>znaky s kódem rovným nebo vyšším než 2<sup>20</sup> + 2<sup>16</sup> a</li>
   <li>znaky spadající do tzv. surrogate pairs (<tt>0xd800 - 0xdfff</tt>).</li>
   <li>Ostatní kódové pozice považujte za přípustné.</li>
  </ul></li>
</ul>

<p>Odevzdávejte zdrojový soubor, který obsahuje implementaci výše uvedených funkcí a podpůrných
funkcí, které potřebujete pro jejich implementaci. Odevzdávaný soubor nesmí obsahovat nic jiného,
zejména ne vkládání hlavičkových souborů a funkci <tt>main</tt>. Pokud v souboru chcete ponechat
(např. z důvodu testování) funkci <tt>main</tt> a hlavičkové soubory, uzavřete je do bloku podmíněného
překladu:</p>


<pre>#ifndef __PROGTEST__
#include &lt;iostream&gt;
// other header files
using namespace std; 
#endif /* __PROGTEST__ */

// implementace pozadovanych funkci + Vase pomocne funkce

#ifndef __PROGTEST__
int main ( void )   
 {
   // testy
  
   return ( 0 );
 }
#endif /* __PROGTEST__ */
</pre>


<hr>

<b>Nápověda:</b><br>
<ul>
 <li>Pro testování si vytvořte (vygenerujte) soubory se vstupními daty a nechte je Vaším programem převést.
  Výsledek porovnejte s výsledkem, který vypočte program <tt>iconv</tt>. K tomuto zadání nejsou přiložené  
  žádné ukázkové výsledky - pomocí <tt>iconv</tt> si je můžete vyrobit sami. Pokud program <tt>iconv</tt>  
  nemáte, je k dispozici na fakultních počítačích Sunray.</li>
 <li>Kódování <tt>UTF-16</tt> předpokládáme v Intel (little-endian) pořadí bajtů. Pro
  testování pomocí <tt>iconv</tt> je odpovídající volba <tt>utf16le</tt>.
 </li><li>Převáděné soubory obsahují pouze platná data. Neobsahují na začátku žádné indikátory jako jsou BOM
  značky. Stejně tak se předpokládá, že vygenerovaný soubor bude obsahovat převedený obsah (bez 
  přidaných BOM značek).</li>
 <li>Kódování UTF-8 a UTF-16 jsou hezky popsaná na Wikipedii.</li>
 <li>Při implementaci je zakázáno používat funkce z <tt>iconv.h</tt>. Případné použití těchto funkcí povede
  k chybě při překladu.</li>
 <li>Vámi implementovaný kodér UTF-8 musí (v souladu s doporučením) generovat nejkratší možný výsledek.
   Např. znak 0 (nula) lze v UTF-8 kódovat jako sekvenci bajtů <tt>0x30</tt>, <tt>0xc0 0xb0</tt>, 
   <tt>0xe0 0x80 0xb0</tt> nebo <tt>0xf0 0x80 0x80 0xb0</tt>. Váš kodér musí zvolit nejkratší možnou
   variantu - zde <tt>0x30</tt> (1 bajt).</li>
 <li>Je požadované řešení, které pracuje s celým rozsahem UNICODE, včetně kódových pozic nad 65535. Tedy při čtení 
UTF-16 vstupu musíte správně dekódovat surrogate pairs.</li>
</ul>

</body>
</html>
